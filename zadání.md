CALENDAR

Aplikace kalendář bude implementovat vložení, upravení, přesunutí a smazání událostí. K těmto událostem bude možné přidávat účastníky, místo konání a možnost, zda je bude možné později upravit.
Aplikace bude pracovat s jednorázovou událostí a opakující se událostí. Obě události budou definovány povinnými parametry jméno události, začátek události a doba trvání události. Opakující se událost bude navíc mít povinný parametr 'čas mezi začátky události' který určí, jak často se mají události opakovat a nepovinný parametr 'opakovat do' který určí časový bod, po kterém už žádné události nebudou probíhat. Pokud tento parametr nebude zadán bude se počítat s tím, že se událost bude opakovat do nekonečna.
Opakující se událost bude uložena jako jedna událost, i přes to, že by jich mohlo být až nekonečno. Tato jedna událost bude generovat pod-události pouze pro požadované časové rozmezí. Pokud bude některá pod-událost upravena, opakující událost se rozdělí, aby vynechávala čas, kdy tato upravovaná událost probíhá. Upravovaná pod-událost pak už nebude součástí opakující se události, která ji vygenerovala.
Vnitřně bude program pracovat s časy ve formátu universal time stamp (time_t).
Události budou zpravovány třídou 'manažer událostí'. Tato třída bude mít na starosti mazání, přesouvání a mazání událostí. V jeden čas bude moci probíhat vždy jen jedna událost. Pokud bude přidávána událost, v jejíž čas již probíhá jedna nebo více událostí, manažer událostí buď událost nevytvoří nebo ji přesune na nejbližší volný termín. Manažer událostí bude v událostech moci vyhledávat podle jejich jména a/nebo jejich místa konání.
Uživatel bude mít možnost zadat časy událostí v lidském formátu datum a čas. Bude si moci vygenerovat zobrazení událostí v režimu denní zobrazení, týdenní zobrazení a měsíční zobrazení. Události bude moct i upravovat, ovšem pouze pokud to událost bude povolovat. U opakujících událostí pak bude mít možnost upravit pouze jednu událost, všechny události nebo vybranou událost a všechny následující události.
